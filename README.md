 1. 
 I den här uppgiften så har jag valt att göra en helt ny portfolio att arbeta på istället för den gamla. Det kändes mer lärorikt att få bygga en ny helt själv och även mycket roligare då jag fick jobba mycket mer med CSS då, som jag tycker är både kul och intressant! Jag började med uppgiften på en gång så att jag kunnat jobba med den i lugn och ro, vilket har känts väldigt skönt.

En styrka i arbetet med detta projekt har varit att jag inte gett upp eller ändrat planen till det sämre på olika grejer i portfolion, även när det varit svårt och tagit tid. När jag bestämt mig för något så har jag alltid gått efter det oavsett om jag haft problem. Vissa sätt jag gjort saker på har jag dock märkt i efterhand varit lite mer omständiga än det borde varit då jag under arbetets gång hittat olika och bättre lösningar i JavaScript-delen. Så även om vissa delar kanske inte har den snyggaste lösningen så känner jag att jag lärt mig av det! Till exempel på showCV-funktionen så gjorde jag innerHTML på ett mer omständigt sätt då jag glömde att jag kunde använda ”+=” där. Det kom jag på sen till showProjects-funktionen och gjorde det bättre.

En annan brist med min portfolio är dark- och light-mode då jag inte hann fixa så inställningen man valt sparas i localStorage. Så nu går sidan alltid tillbaka till darkmode när man uppdaterar sidan tyvärr. Jag skulle också velat ha hunnit göra något roligare med alla kort på projekt-sidan. Kanske någon card-slider eller något så sidan inte blir så lång. Men det är också något jag får bygga vidare på senare då jag kom på det för sent.

Jag tycker JavaScript kan vara lite svårt så därför har jag också märkt att jag ibland kan sitta och testa mig fram för mycket när jag inte kommer på hur man ska göra vissa saker. Och då kan jag sitta så länge att jag snurrar till allt ännu mer, vilket bara blir sämre. Därför måste jag ibland tänka mer på att ta pauser och kanske söka upp mina problem ännu mer, istället för att bara sitta och testa. Så även det kan vara en brist jag har, men samtidigt något jag lär mig av.

2. 
Med JavaScript kan man utveckla många olika funktioner för att förbättra användarupplevelsen. Det går i princip att göra vad som helst, vilket gör att det känns så stort och nästan svårt att komma på vad man kan göra. Men tex kan man utveckla interaktiva funktioner med JavaScript. Det skulle kunna vara knappar, modaler och formulärer. Man kan också göra en massa olika scroll- eller mouseover-effekter! Med hjälp av JavaScript kan man även hämta API:er och massa mer.

3. 
JSON betyder JavaScript Object Notation och är ett datautbytesformat som används för att strukturera data. Eftersom JSON liknar ett JS objekt så är det väldigt lätt att skriva och läsas av människor. Det är även väldigt lätt att konvertera JSON-data till ett JS objekt, och tvärt om. JSON används väldigt mycket inom frontend för att skicka, hämta och hantera data. Man kan bland annat använda JSON för att arbeta med externa tjänster i sin applikation, vilket nästan alla moderna applikationer använder för datakommunikation.

4. 
HTTP står för HyperText Transfer Protocol och är ett protokoll som används för att överföra data mellan klienter och servrar. Det är viktigt att kunna för en frontendutvecklare då det påverkar användarupplevelsen, eftersom det påverkar hur applikationen kommunicerar med servar och hur data hämtas och hanteras. Man måste därför ha kunskap om HTTP-metoderna! Det är också viktigt att kunna för att förstå statuskoder för att veta hur man ska hantera dessa. Sedan är det bra för felhanteringen då man måste förstå protokollet för att felsöka och hantera felet. Det är även bra att ha kunskap om HTTP för att hantera API-anrop, som man ofta gör som frontendutvecklare. Kunskap om HTTP är väldigt avgörande för att lyckas som en frontendutvecklare, och kunna bygga bra, effektiva och funktionella webbapplikationer.

Netlify: https://polite-rabanadas-283167.netlify.app/
